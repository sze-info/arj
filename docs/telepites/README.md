---
layout: default
title: Telepítés
nav_order: 2
has_children: true
permalink: /telepites/
---

# Telepítés

`ROS 1` alapvetően Linux rendszereken támogatott, bár voltak próbálkozások más operációs rendszerekre is. Ezzel szemben az `ROS 2` már támogatja a natív Windows, Mac OS vagy egyéb Real-Time operációs rendszen történő futtatást. Tehát alapvetően négy lehetőség adott:
1. Dual boot, Windows mellé telepített natív Linux (leginkább Ubuntu)
2. WSL2, könnyűsúlyú Linux virtuális gép Windowsra
3. Virtuális gép Windowsra
4. Windows build

Ebből a 4 lehetőségből az első kettőt ajánljuk, de telmészetesen a többi sem tiltott. A dual boot betekintést nyújt a Linux világba, ami egy mérnöknél hasznos tudást jelent manapság. Telepítésnél körültekintően kell eljárni, hiszen egy rossz beállítás adatvesztést okoz, így a biztonsági mentés is ajánlott. A WSL (Windows Subsystem for Linux) egy könnyűsúlyú kompatibilitási réteg Linux-alapú elemek futtatásához Windows 10, vagy Windows 11 alapú rendszereken. Ahogy a következő ábrán is látszik, a Linux kernel ugyanolyan egyszerűen érheti el a hardverelemeket (CPU, memória, GPU), mint a Windows kernel. Ehhez képest a virtuális gép (3. lehetőség) egy jóval lassabb , több absztrakciós réteget használó megoldás, annak ajánlott, akinek vagy nagyon modern, gyors gépe van, vagy már eleve telepített ilyen rendszereket. A natív Windows build (4. lehetőség) elvileg adott, de mivel a dokumenátió túlnyomó része Linuxra érhető el, így nagyon sok extra munkát fog jelenteni.

Az első három opció szemléltetése:

![wsl áttekintés](wsl_overview01.svg)

# Támogatott operációs rendszerek és `ROS` disztibúciók 

| Operációs rendszer| támogatott | támogatott | támogatott |
|:---|:---:|:---:|:---: |
| Ubuntu 18.04  | ROS melodic |  | |
| Ubuntu 20.04  |  | ROS noetic | ROS2 humble|
| Ubuntu 22.04  |  |  | ROS2 humble|
| Windows 10 (natív)| |  | ROS2 humble|
| Windows 11 (natív)| |  | ROS2 humble|
| Windows 10 (WSL2)|ROS melodic  | ROS noetic | ROS2 humble|
| Windows 11 (WSL2)|ROS melodic | ROS noetic | ROS2 humble|



[![Static Badge](https://img.shields.io/badge/ROS_1-Melodic-ef4638)](https://docs.ros.org/en/humble/)

[![Static Badge](https://img.shields.io/badge/ROS_1-Noetic-ef4638)](https://docs.ros.org/en/humble/)

[![Static Badge](https://img.shields.io/badge/ROS_2-Humble-34aec5)](https://docs.ros.org/en/humble/)


{: .warning }
> Az ROS melodic python 2.7-et támogat.

# Ubuntu és Python

- Ubuntu `18.04.6 LTS` Python `2.7.17`
- Ubuntu `20.04.4 LTS` Python `3.8.10`
- Ubuntu `22.04.1 LTS` Python `3.10.6`
